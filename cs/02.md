## 2 Databáze

Abychom se nezdržovali vytvářením databáze, připravili jsme již hotový Entity Framework Code First model a funkci, která databázi naplní vzorovými daty.

### 2.1 Založení databázové vrstvy

> Přidejte do solution nový projekt typu *Windows Classic Desktop / Class Library* s názvem `DotvvmBlog.DAL`.

Tento projekt bude obsahovat databázový model vytvořený pomocí knihovny Entity Framework Code First.

Abychom nemuseli vymýšlet, jak v databázi ukládat uživatele, použijeme též knihovnu ASP.NET Identity, která v databázi vytvoří několik tabulek pro ukládání uživatelský účtů a rolí. Zároveň ukládá hesla uživatelů tak, aby to bylo bezpečné.

> Vezměte složku `sample\DotvvmBlog.DAL` ze [vzorového projektu](https://github.com/riganti/dotvvm-hands-on-lab) a nakopírujte ji přes složku s projektem `DotvvmBlog.DAL` - přepište jimi prázdný projekt, který Visual Studio vytvořilo. 

### 2.2 Instalace balíčků

> V okně *Package Manager Console* vyberte jako *Default project* projekt `DotvvmBlog.DAL`. 

> Spusťte příkaz `Install-Package Microsoft.AspNet.Identity.EntityFramework`.

<img src="02-database-install-packages.png" alt="Instalace balíčků" />

Vzhledem k tomu, že tento balíček závisí na Entity Frameworku, Nuget automaticky doinstaluje i balíček Entity Framework.

### 2.3 Konfigurace SQL Server LocalDB

Nejprve se ujistíme, že se spustil databázový engine SQL Server LocalDB. Ten je standardní součástí Visual Studia. 

> V menu Start dejte vyhledat `SQLLocalDB` a spusťte jej. 

Mělo by se objevit konzolové okno a hned zase zmizí. Zároveň by se tím měla nastartovat instance `(localdb)\MSSQLLocalDB`, na níž rozběheneme naši databázi.

Entity Framework model je nastaven tak, aby použil connection string s názvem `DB` z konfiguračního souboru.

> Otevřete tedy soubor `web.config` v DotVVM projektu.

> Přidejte dovnitř elementu `<configuration>` následující sekci:

```
  <connectionStrings>
    <add name="DB" 
         connectionString="Data Source=(localdb)\MSSQLLocalDB; Initial Catalog=dotvvmblog; Integrated Security=true"
         providerName="System.Data.SqlClient"/>
  </connectionStrings>
```

> Ujistěte se, že název projektu `DotvvmBlog` se v okně *Solution Explorer* zobrazuje tučně (že se jedná o startup projekt). Pokud ne, pravým tlačítkem na něj klikněte a vyberte volbu *Set as Startup Project*.

<img src="02-database-startup-project.png" alt="Nastavení startup projektu" />

> V okně *Package Manager Console* nyní spusťte příkaz `Update-Database`. Ujistěte se, že v políčku _Default Project_ je vybrán projekt `DotvvmBlog.DAL`, tedy projekt, který obsahuje databázový model.

Tento příkaz by měl založit databázi včetně vzorových dat pomocí connection stringu ze startup projektu.

<img src="02-database-update.png" alt="Inicializace databáze" />

### 2.4 Připojení k databázi

Abychom ověřili, že databáze byla vytvořena, zkusíme se k ní připojit.

> V menu *View* vyberte položku *Server Explorer*. 

> Pravým tlačítkem klikněte na *Data Connections* a vyberte možnost *Add Connection*.

<img src="02-database-connect.png" alt="Přidání spojení" />

> V okně pro výběr typu databáze vyberte *Microsoft SQL Server*.

<img src="02-database-source.png" alt="Výběr zdroje" />

> V následujícím okně zadejte jako server `(localdb)\MSSQLLocalDB` (možná bude třeba tento název napsat ručně) a jako databázi vyberte `dotvvmblog`.

<img src="02-database-connection.png" alt="Nastavení connection stringu" />

> Rozbalte databázi a složku *Tables* a na první tabulce vyberte v kontextovém menu volbu *Show Table Data*.

<img src="02-database-test.png" alt="Zobrazení dat z tabulky" />

Měl by se zobrazit seznam článků.

[> Další kapitola](03.md)